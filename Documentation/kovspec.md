## 1.Áttekintés

A rendszer a matematikai tanulmányok megsegítésére szolgáló alkalmazást kíván megvalósítani a jövendőbeli felhasználók számára. A rendszer lényege az, hogy a felhasználók különböző kurzusokat, képzéseket hozhatnak létre megadott témakörökkel, tananyagokkal. Felhasználó rendszer megvalósítása szükséges annak érdekében, hogy csak regisztrált felhasználó tudjon létrehozni kurzust vagy jelentkezni egyre. Ez azért szükséges hogy az egyes kurzoskat asszociálni tudjuk a felhasználókhoz, tárolni tudjuk az előrehaladásukat, sikereiket stb. Ezen adatokat egy adatbázisban kell eltárolni az adatok későbbi feldolgozása érdekében. Sikeres regisztráció és bejelentkezés után tudnak létrehozni kurzoskat és tudnak jelentkezni azokra a felhasználók. A felhasználók megtekinthetik, teljesíthetik a kurzusokat valamint lehetőséget kell biztosítani a véleménykifejtésre és egy fajta fórumot kell megvalósítani ahol a kérdéseiket feltehetik a kurzus résztvevői a tananyaggal kapcsolatban. Azok akik nem rendelkeznek fiókkal, látogatóknak minősülnek, akik betekintést nyerhetnek az alkalmazás funkcióiba, megtekinthetik az elérhető kurzusokat de nem jelentkezhetnek azokra, nem hozhatnak létre kurzosokat. A kurzos létrehozás során, a kurzushoz létrehozhatunk teszteket, tölthetünk fel videókat és különböző anyagokat amelyek segítik az aktuális tananyag megértését. Hasznos lenne lehetőséget biztosítani a korrepetálásra azon kurzus résztvevői számára, akik nem értik az anyagot és segítségre szorulnak. Egyes kurzusoknál mérföldköveket érhetnek el a résztvevők és előrehaladásukat nyomon tudják követni. Így megtudják, hogy mit hagytak ki, mit nem teljesítettek még vagy éppen azt, hogy melyik fejezeteket fejezték már be, teljesítették sikeresen. Lehetőséget kell biztosítani komplexebb és egyszerűbb kurzusok létrehozására egyaránt. A felmerülő hibák kiküszöbölésének érdekében szükséges egy felsőbb rendű felhasználó aki tudja módosítani a kurzusokat, törölni azokat, szerkesztheti a többi felhasználó adatait. Ezen felsőbb rendű felhasználó számára tudják jelezni az alkalmazásban felmerülő hibákat a felhasználók és ő tudja orvosolni vagy tudja jelezni a programmozó felé a hibát. Ezt leszámítva minden felhasználó csak a saját kurzusát módosíthatja, törölheti más felhasználóét nem.